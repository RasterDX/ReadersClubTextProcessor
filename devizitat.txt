Deoarece anul acesta ne-am programat concediul abia in septembrie, toata vara am fost in cautare de iesiri de cateva zile, 
de o zi, sau de o jumatate de zi macar, in jurul Iasului, sau chiar in oras, pe cat posibil cat mai aproape de natura.

Prima iesire a fost chiar pe 1 iunie, la piscina hotelului Unirea. A fost frumos, e un centru SPA de fapt, bine organizat 
si bine dotat, asa ca am petrecut 5 ore placute in piscina propriuzisa, in jacuzzi, in sauna umeda si in cea uscata precum 
si la salina. E o iesire costisitoare insa, pretul pentru un adult fiind de 60 lei/zi, iar pentru un copil 30. Cu abonamente 
se ajunge insa la preturi foarte convenabile. O luna de exemplu, pentru un copil de 15 ani (pret redus deci) costa 100 de lei, 
interval intrare: 8-16. Ca idee: dimineata lume putina, aglomerat in jurul pranzului.

Pe 6 iunie am "trisat" si am dat Iasul pentru Sibiu. Am petrecut un week-end prelungit la Gura Raului, pentru care am scris un 
review deja la sectiunea potrivita. 

A urmat apoi restaurantul "La Castel" despre care stiam ca e deosebit, dar nu apucaseram sa il vizitam pana in acel moment. 
O reuniune de familie ne-a dus la sfarsitul lui iunie acolo si am avut o surpriza foarte placuta, este un loc cu adevarat frumos, 
inafara orasului, cocotat pe un deal si inconjurat de verdeata, unde nu mergi doar sa mananci, ci sa respiri, sa stai la povesti, 
sa te umpli de energie pozitiva. Mancarea si servirea sunt foarte bune, dar si mai si sunt locatia propriuzisa si amenajarile. 
Ii voi dedica un review separat cat de curand.

In iulie am reusit sa ajungem la Ciric - zona de agrement nou amenajata, deschisa anul trecut, destul de controversata la momentul 
respectiv si apoi la Hamak, un club de agrement aflat langa (sau in?) satul Barnova, la cativa km inafara orasului.

In august am fost la Gradina Botanica din Copou cu niste prieteni din Franta, la Rodeo - un hotel-restaurant si un club de echitatie 
in acelasi timp in Tomesti, langa Iasi si am mai bifat odata Ciricul, intr-o seara de duminica de data asta, avand ocazia sa constatam 
ca e mult mai OK in timpul saptamanii decat la sfarsitul ei...

Week-endul trecut am fost la Durau, intr-un alt weekend pe Rarau... acestea din urma nu-s chiar iesiri de o zi, macar doua daca nu trei 
zile sunt necesare ca sa apuci sa intelegi ceva. Si nu sunt in judetul Iasi, ce-i drept, dar nici departe, asa ca merita cand aveti timp, 
chef de-o plimbare mai lunga.

In primavara am fost la Miclauseni, la granita dintre judetele Iasi si Neamt, zona despre care s-a mai scris pe acest site, cu manastirea 
si castelul de vizitat, dar si parcul in care sunt amplasate acestea - oaza de liniste si verdeata, departe de aglomeratia orasului...