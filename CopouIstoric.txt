Zile fierbinti, in Copoul de alta data

Vara, in zilele de la sfarsitul saptamanii, cand soarele dogorea pietrele caldaramului 
si aerul fierbinte usca sufletul iesenilor, dealul Copoului era o chemare, iar plimbarile 
pe langa gradinile inmiresmate de crini si trandafiri erau o adevarata binefacere pentru 
locuitorii targului cuprinsi de dorul de duca.

Tineri si batrani, imbracati elegant, ieseau din ograzi si se urcau in calesti, daradaice 
sau droste muscalesti, urmand suvoiul de roti pornit din Ulita Mare (actualul bulevard Stefan cel Mare), 
indreptandu-se spre Podul Verde (Copou), pana in marginea padurii Breazului.

In Copou se intalneau toti locuitorii Iasului.

Pe la ceasurile patru, cinci dupa-amiaza, duduci si duducute, in rochii infoiate, 
cu umeri bufanti, insotite de domni sau domnisori cu tigara in varful buzelor, cu o mana 
sprijinita alene pe bastonasul cu maciulie aurie, cu nelipsitul monoclu pe-un ochi, imbracati elegant, 
dupa moda de la Paris, umpleau calestile si cupeurile trase de cai de rasa.

Vizitiii, in fracuri de culoare deschisa, albastre ca cerul senin, brodate cu fir aurit, sub care se 
zarea livreua vargata, struneau bidiviii pe drumul adesea denivelat din pricina putrezirii drugilor 
de stejar cu care era podit.

Mai tarziu, prin grija domnitorului Grigore Ghica (1852), faimosul drum de plimbare a fost pavat 
cu granit.

Trasurile, unele scumpe cat o mosie, urcau de-a lungul Podului Verde, se plimbau pe aleile laterale 
marginite de gradini frumos mirositoare, oprindu-se in sir lung pe tapsanul inverzit pentru taifasuri 
vesele si schimburi de cancanuri delicioase.

Locul foia de lume si de trasuri. Birje manate de muscali mustaciosi, ofiteri calari in frumoasele lor 
uniforme de husari, cavalcade de amazoane, lume multa si bine imbracata pe trotuare. Intregul Iasi era 
venit la deal sa se racoreasca. Pe la colturi, florarii isi vindeau marfa in acorduri de fanfara.

Podul Verde era cunoscut si ca loc al primelor intalniri. De aceea, in duminicile inflorite de mai sau 
iunie, Primaria organiza chiar zile “de vedere” ale tinerilor, invitandu-i la o bataie cu flori si 
“rapirea” fetelor.

Sute de fete curajoase, din oras sau chiar de prin satele vecine, defilau voioase din Piata Unirii 
pana la Gradina Copou, in cantec de fanfara, sub privirile fascinate ale cavalerilor.

Elegant imbracati si insirati pe trotuare, cu bratele pline de flori, ei puteau sa se apropie de 
fata aleasa, sa se recomande politicos, sa-i ofere un buchet cu flori, sa o insoteasca, mergand 
alaturi si chiar sa-i propuna o intalnire, daca era acceptat.

Daca aceste lucruri se intamplau, putea chiar sa o “fure” din coloana. Fetele puteau si ele sa ofere 
o floare “printului” cazut cu tronc. Unii parinti mai glumeti sau disperati isi urcau fetele in care 
pline de covoare si zestre, scriind si dota in hectare pe o pancarta pusa la vedere.

Dupa ce petrecerea se incheia cu o vesela bataie cu flori, intre baieti si fete, targovetii veniti 
la spectacol si decorati cu frumoase cocarde, coborau din dealul Copoului spre strada Lapusneanu, 
unde asaltau berariile si cofetariile, pregatite cu muzici, bere ieftina si rece si dulciuri din 
cele mai delicioase.

Spre seara, toata lumea privea incantata bogatul joc de artificii inaltat deasupra Copoului. In asta 
vreme, primarul, foarte bucuros si multumit de ceasurille de veselie aduse locuitorilor urbei, 
planuia pentru anul urmator o alta isprava “si mai si”.