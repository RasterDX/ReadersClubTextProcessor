Parcul Copou

Grădina Copou (sau Parcul Copou) este cel mai vechi parc din Iaşi, situat pe dealul Copoului. 
Parcul datează din prima parte a secolului al XIX-lea (amenajarea sa a început în anii 1833-1834),
în centrul său fiind amenajat "Obeliscul cu lei", numit iniţial "Monumentul Legilor Constitutionale",
ridicat dupa planurile lui Gheorghe Asachi în cinstea generalului rus Pavel Kiseleff şi a reformelor introduse de acesta în Moldova.
Tot în acest parc se află “Teiul lui Eminescu”, ca şi Muzeul închinat acestui mare poet. 
O serie de busturi dedicate unor mari personalitati ale culturii române strajuiesc aleea principală a parcului.
Învelit într-o adevarata padure de copaci, Copoul se numea la începutul îndelungatei sale existenţe "Podu Verde", 
căci trecea printre vii, grădini şi livezi strapunse ocazional de acoperişul unui conac boieresc. 
Vechea "uliţă aristocratică a Copoului" este în prezent cartierul Copou, aflat pe dealul cu acelaşi nume.
Grădina Copou e cel mai vechi parc din Iaşi. Sub Grigore Ghica, cunoscut ca un domnitor priceput şi blând, 
caruia îi placea relaxarea, a fost ridicat la Copou un foişor de odihna în stil turcesc; 
acestui domnitor îi revenine meritul de a fi introdus Copoul în atenţia boierilor, obişnuiţi până atunci cu plimbările la Bucium şi Galata. 
Deoarece nevoia de o grădina publică persista, lucrările de amenajare a parcului au început în 1833, sub îndrumarea domnitorului Mihail Sturza.
Centrul parcului este decorat cu "Obeliscul cu lei" (sau "Monumentul Legilor Constituţionale). 
Puţini ştiu că în Obeliscul cu lei se banuieşte a exista un document organic de pe vremea lui Al. I. Cuza. 
Lângă Obeliscul cu lei odihneşte "Teiul lui Eminescu", arbore îndrăgit de poet, ce "căpăta valoarea unui monument viu, 
cel mai preţios poate, din câte s-au închinat marelui şi nefericitului poet." Teiul uriaş, batrân de 100 ani, 
îsi deschide florile în fiecare primavară. Ani la rând, această zonă era des vizitată de Mihai Eminescu şi iubita sa, 
Veronica Micle, parcul Copou rămânând şi astăzi o mărturie nescrisă a iubirii lor şi un simbol romantic al Iaşului. 
Toamna mângâie auriu chipul de bronz al lui Eminescu, asezat în faţa teiului. Nu departe de bustul lui Eminescu, pe "Aleea Junimea", 
se află şi bustul din bronz al Veronicai Micle şi ale membrilor Junimii: Ion Creangă (autor I. Dimitriu), Nicolae Gane (I.Irimescu), 
Costache Negruzzi şi Ciprian Porumbescu (I. Barleanu).
In 1989 s-a deschis în parc un muzeu “Mihai Eminescu”, 
conceput de arhitectul Virgil Onofrei. Anual are loc în Gradina Copou târgul naţional de ceramică "Cucuteni", 
care adună meşteri olari din toată ţara.