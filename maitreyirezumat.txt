Maitreyi — Mircea Eliade

Allan o cunoaşte pe Maitreyi pe când lucra în Wellesley Street şi pentru prima dată fata i
se pare neatrăgătoare. El îi vorbeşte prietenului său Harold despre această indiancă. Ea
era fiica lui Narendra Sen, inginer din Calcutta. Allan îl cunoaşte pe reporterul Lucien, cu
care îşi petrece în mod agreabil timpul vorbind despre India. Cei doi îl vizitează pe
Narendra Sen şi sunt fascinaţi de casa si de familia acestuia.

După o petrecere cu prietenii săi, Allan primeşte o telegramă de la inginerul Sen prin care
acesta îi oferă un alt loc de muncă. El are impresia că inginerul este tot mai interesat de
viaţa sa intimă.

Răsfoind paginile scrise în timpul şederii la Assam, Allan îşi aminteşte de greutăţile
întâmpinate acolo. El se îmbolnăveşte de malarie şi este internat de urgenţă. În timpul
convalescenţei este vizitat de toti prietenii săi, dar şi de inginerul Narendra Sen, care îi
propune să locuiască în casa sa până se va însănătoşi.

Allan se mută în casa domnului Sen, iar familia acestuia se poartă foarte grijuliu cu el.
Acesta are ocazia să o cunoască mai bine pe Maitreyi şi pe sora ei, Chabu, şi află mai
multe despre obiceiurile indiene.

Allan se apropie tot mai mult de Maitreyi. În schimbul lecţiilor de bengaleză, Allan îi
oferă fetei lecţii de franceză. Intr-o zi, Maitreyi îi oferă lui Allan o floare, iar acesta
consideră că toată familia complotează pentru că el să se îndrăgostească.

După o conferinţă despre esenţa frumosului, Maitreyi se întoarce supărată şi îl invită pe
Allan în camera sa. Cei doi schimbă între ei cărţile primite de la Lucien, dându-şi
reciproc dedicaţii. Allan participă la nunta lui Mantu şi îi dezvăluie acestuia concepţia sa
despre căsătorie, motiv pentru care simte că relaţia sa cu familia Sen se răceşte pentru o
perioadă.

Allan simte că Maitreyi este îndrăgostită, dar el se arată nepăsător, încercând să o
rănească. El devine gelos din cauza sentimentelor lui Maitreyi pentru Tagore.

Allan se întâlneşte cu Harold, care îl întreabă dacă este adevărat că se va căsători.
Maitreyi îi arată lui Allan ritualul atingerii picioarelor goale. Ea îl roagă pe Allan să o
ajute să termine catalogul bibliotecii tatălui ei. Cei doi se apropie din ce în ce mai mult,
iar Allan încearcă să-i demonstreze că o iubeşte. Maitreyi îl refuză deoarece se teme de
consecinţele acestei iubiri interzise.

A doua zi, Maitreyi îi propune lui Allan să plece din casă, mărturisindu-i dragostea pe
care i-o poartă lui Tagore. Allan este gelos şi nervos, dar seara, la cină, Maitreyi preia
iniţiativa, atingându-l cu piciorul pe sub masă. Apropierea celor doi este din ce în ce mai
mare, iar seara, Maitreyi îi oferă lui Allan o coroniţă de iasomie. A doua zi Maitreyi îi
oferă lui Allan cutia în care păstra şuvita lui Tagore, pe care acesta nu o primeşte. Ea îi
explică lui Allan că părinţii săi nu vor accepta niciodată că ei să se căsătorească deoarece
ei îl consideră un fiu pe care inginerul intenţionează să îl înfieze.

Allan începe să fie atras de tot ce iubeşte Maitreyi. Ea îi vorbeşte despre iubirile sale
anterioare (copacul, tânărul indian şi Tagore). Momentele lor de intimitate sunt din ce în
ce mai dese. Allan îi mărturiseşte că e hotărât să renunţe la religia sa şi să se convertească
la hinduism. Harold îl vizitează pe Allan şi este surprins de atitudinea acestuia. După
plecarea sa, Khokha îi surprinde pe cei doi îmbrăţişându-se.

Maitreyi se logodeşte cu Allan la Lacuri si petrec prima noapte de dragoste în camera lui
Allan. Chabu se îmbolnăveşte foarte grav şi toată atenţia se îndreaptă asupra ei. Allan e
din ce în ce mai gelos, iar cei doi îndrăgostiţi se tem tot mai tare că servitorul Khokha ar
putea divulga secretul relaţiei lor.

De ziua Maitreyiei, domnul Sen invită mulţi artişti indieni şi are loc o petrecere făstuoasă
la care Allan joacă rolul gazdei. În timpul petrecerii Chabu sare din balcon şi se răneşte
îngrijorându-i pe toţi. Allan şi Maitreyi o duc la plimbare pe Chabu la Lacuri si ea îi
îndeamnă să se sărute. Chabu îi spune doamnei Sen secretul celor doi, iar Maitreyi este
pedepsită. Domnul Sen îl roagă pe Allan să plece o perioadă la munte deoarece el s-a
hotărât să se interneze într-un sanatoriu pentru a se opera, iar familia o va trimite la
Midnapur. Allan încearcă să o înduplece pe doamna Sen să îl lase să o mai vadă o dată pe
Maitreyi, dar singură persoană pe care o poate vedea e Chabu.

Allan se mută într-o cameră cu chirie, iar domnul Sen îi trimite bagajele. El află că după
plecarea sa, Maitreyi a fost bătută şi încuiată în camera ei aproape goală că să nu poată
fugi, iar familia ei doreşte să o căsătorească. Maitreyi reuşeşte să îl sune pe Allan, dar
este prinsă, iar acesta este ameninţat de domnul Sen că va fi expatriat dacă nu încetează
orice legătură cu familia sa. Allan lipseşte 4 zile de acasă, iar când se întoarce află că
Maitreyi se află în spital după ce a fost bătută pentru că a ameninţat că va spune totul
despre relaţia lor. Allan pleacă din Bhowanipore, sfătuit de Maitreyi şi în aceeaşi zi
Chabu moare.

Khokha îi trimite scrisori lui Allan, din care acesta află că operaţia domnului Sen nu a
reuşit şi că Maitreyi refuză orice cerere în căsătorie. Mantu a fost concediat deoarece se
purtase urât cu doamna Sen şi o ducea foarte greu încercând să-şi plătească datoriile.
Allan cunoaste o femeie care se cazeăză la acelaşi bungalow cu el şi căreia îi povesteşte
totul despre Maitreyi. Cei doi petrec o noapte împreună, înainte ca ea să plece.

Allan este părăsit de prieteni si refuză să mai ia legătura cu Maitreyi. Se mută cu Geurtie,
care era îndrăgostită de el de mai mult timp. Este Vizitat de nepotul doamnei Sen care îi
spune că Maitreyi s-ă dăruit vânzătorului de fructe şi a plecat să nască lă Midnapur. Cu
toate că acum ştie toată lumea, inginerul refuză să o goneăscă. El speră să o facă
filozoafă.

