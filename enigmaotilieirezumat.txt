Enigma Otiliei
de G.Călinescu


             Felix Sima ,un tânăr de 18 ani, vine în Bucureşti la unchiul său Costache Giurgiuveanu pentru a urma Facultatea de medicină. Ajuns la adresa indicată Otilia, pupila bătranului, îl invită în casă unde cunoşte membrii familiei: matuşa Aglae, unchiul Simion şi copiii acestora Titi, Aurica, Olimpia, ginerele Stanică Raţiu precum şi prietenul de familie Leonida Pascalopol.
A doua zi Otilia îi arată locuinţa, el remarcă felul jucăuş al fetei şi este surprins cand gaseşte o scrisoare adresată acesteia, pe numele Otilia Marculescu. Fata este râvnită de Leonida Pascalopol şi invidiată de toţi membrii familiei Tulea.
             Felix, curios de enigma numelui Mărculescu descoperă soarta Otiliei care nu este cu mult diferită de a sa. Fata a rămas orfană de mică şi este crescută de tatăl său vitreg, moş Costache. Pascalopol a cunoscut-o pe mama Otiliei şi de atunci i-a ajutat foarte mult, Otilia purtandu-i o stimă deosebită.
Rugat de Aglae, Felix îl meditează pe Titi care a rămas corigent, şi în aceste imprejurări sora sa Aurica se atașează de tânăr. El, însă, se simte tot mai atras de Otilia pe care o admiră şi cu care petrece din ce în ce mai mult timp. Vede însă în Pascalopol un rival.
La începutul lunii august, Olimpia, cel mai mare copil al Aglaei îşi face apariţia acasă împreună cu Stănică, concubinul ei, cu care are un copil. Simion nu-şi recunoaste fiica şi refuză să-i dea o casă de locuit şi zestrea sa.
Stănică, prin minciuni şi scrisori adresate domnului Pascalopol cum că se împuşcă, reuşeşte să strângă ceva bani de la toţi şi să-l înduplece pe Simion cu motivarea că mai are câteva luni de trăit, să-i dea zestrea Olimpiei.
La invitatia lui Pascalopol,Felix si Otilia se duc la moşia acestuia, unde tinerii profită de timpul petrecut împreună, iar după două săptămâni revin acasă.
Între timp, fiul Olimpiei şi al lui Stănică, Aurel Raţiu, moare, iar tatăl înduioşat îi publică în ziar decesul amintind toate rudele, în speranţa de a obţine cât mai mult sprijin financiar.
Stănică este interesat de averea lui moş Costache şi în acest scop îl aduce pe un oarecare doctor Vasiliade pentru a-i pune diagnosticul că este bolnav. Singurul care descoperă planul este Pascalopol, şi-l avertizeaza pe bătrân.
Între Felix şi Otilia se clădeşte o relaţie de profundă de prietenie şi ataşament. Felix îi mărturiseşte iubirea, iar Otilia pare şi ea înduioşată, însă priveşte totul în mod copilăresc. Grija sa pentru Felix pare mai mult ca a unei surori. Ruşinat, Felix îşi pune pe hârtie toate sentimentele sale, trimițându-i Otilei scrisoarea, însă ea nu-i dă nici un răspuns.
Într-un moment de gelozie, Felix o roagă pe Otilia să nu se mai întâlnească cu Pascalopol, însă tot el, invitat de acesta la el acasă, îşi dă seama de greşeala făcută faţă de Otilia.
 În casă discuţiile despre adopţia Otiliei de către moş Costache declanşează un nou val cu scandaluri din partea Aglaei. În cele din urmă fata îi cere lui moş Costache să nu întocmească formalitățile de adopție și pleacă  cu  Pascalopol  la  moşie, spre  surprinderea  lui Felix, care rămâne dezamăgit. El se refugiază în braţele unei curtezane Georgeta.
Felix are ocazia să-l cunoască pe Weissmann, un coleg de facultate care-i trezeşte pasiuni nebănuite pentru poezie. Discuţiile avute cu acesta îi dezvăluie situaţia materială dificilă a studentului, dar şi spiritul practic al acestuia, care face injecţii şi consultă diferite persoane pentru a-şi întreţine fraţii şi surorile.
Cina la restaurantul domnului Iorgu în cinstea aniversării fiicei sale minore îi reunesc la aceeaşi masă pe Georgeta cu generalul, pe Stănică, Olimpia, Aglae, Titi, Felix şi moş Costache. Aglae pare foarte interesată de viitorul fiicei celor două gazele în speranţa că o va căsători cu Titi, în timp ce Felix se simte din ce în ce mai jignit de purtările Georgetei.
La început, după o uşoară criză, familia Tulea ignoră purtările lui Simion, care începuse să aiureze, însă văzând că situaţia devine insuportabilă, Aglae ajutată de Stănică şi de Weissmann îl duc la un sanatoriu. Titi se află în centrul atenţiei pentru Aglae care urmăreşte să-l însoare cât mai bine spre dezamăgirea Auricii şi a Olimpiei.
O nepoată a sa de 16 ani pe nume Lili îşi manifestă dorinţa de a se căsători, iar Stănică îl recomandă tatălui acesteia pe Felix Sima, în special pentru că dorea a aduce în rândurile familiei sale şi oameni culţi.
Felix visează că Otilia cântă la pian, însă spre surprinderea sa totul pare a fi realitate.
Revăzându-se, cei doi povestesc îndelung, în timp ce Felix se simte tot mai atras de Otilia şi de schimbarea acesteia.
Moş Costache are planurile sale cu cei doi tineri începând să adune materiale de construcţii pentru o casă unde cei doi, Felix şi Otilia aveau să stea după moartea sa.
Stănică îi face cunoştinţă lui Felix cu Lili spre supărarea lui Titi care este atras de fată şi nu înţelege de ce toate sunt atrase de băiatul doctorului Sima.
Din cauza unei uşoare insolaţii şi a efortului, moş Costache are un atac, în urma căruia toată familia Tulea îşi petrece două zile în casa bătrânului ignorând boala acestuia. Pascalopol aduce un doctor avizat, profesor la universitate, care recomandă multă linişte şi odihnă bolnavului.
Moş Costache se însănătoşeşte şi îi alungă din casă pe toţi cei din familia Tulea fiind de acord cu propunerea lui Pascalopol de a deschide un cont în bancă pe numele Otiliei cu suma de 300000 lei, însă nu-i dă banii, încrezându-se în sănătatea sa. Moşierul deschide contul şi depune în el 100000 lei pe numele Otiliei.
După infarct, moş Costache devine din ce în ce mai speriat de moarte, la aceasta contribuind şi Stănică care îi povestea tot felul de nenorociri.
Consultă diferiţi doctori, urmează chiar un tratament cheltuind bani pe medicamente şi invită şi preoţii să-i sfinţească casa. Vinde apoi anumite imobile şi aduce în casă o menajeră pe nume Paulina, dar care nu stă mult pentru că bătrânul îi descoperă interesul faţă de averea sa.
Aurica se spovedeşte preotului Şuică, mărturisindu-i dorinţa de a se căsători cu un evreu şi anume cu  Weissemann, iar Stănică o îndeamnă pe Otilia să-l convingă pe Felix să se căsătorească cu Lili.
            Moş Costache ii dăruieşte lui Pascalopol 100000 lei pentru Otilia. Stănică, după indelungi căutari află locul unde sunt ascunşi banii şi-l jefuieşte. Moş Costache este surprins de atac şi în urma efortului moare.
Stănică divorţează de Olimpia şi se căsătoreşte cu Georgeta, iar apoi intră în politică.
Otilia se căsătoreşte cu Pascalopol și pleacă împreună la Paris.
Felix, cu ocazia războiului, devine doctor, apoi profesor universitar şi se căsătoreşte bine intrând în cercuri înalte.
Se întâlneşte întâmplător cu Pascalopol pe tren şi află că acesta a divorţat de Otilia, fiind acum căsătorită cu un om bogat din Buenos Aires. Fotografia arătată nu mai aduce nimic din ceea ce era odinioară Otilia. Amintirile acelei idile se năruiesc în cuvintele lui moş Costache: „Aici nu stă nimeni”.
