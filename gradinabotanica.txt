Gradina Botanica

Gradina Botanica din Iasi a avut o istorie zbuciumata, traversand mai mult de un secol pana la admirabilul aspect actual.
Alaturi de alte premiere culturale, prin care s-a remarcat vechea capitala a Moldovei, un loc deosebit il ocupa si infiintarea la Iasi, 
in anul 1856, a primei Gradini Botanice din Romania, de catre medicul si naturalistul Anastasie Fatu, mare patriot, filantrop si om de cultura. 
Amplasata pe un teren cumparat din fonduri proprii, in apropiere de Rapa Galbena, a devenit, pentru multi ani un important centru documentar, 
pentru tineretul studios din Iasi, care a avut posibilitatea sa studieze botanica pe material viu, 
dar si un mijloc de instructie si educatie pentru toti iubitorii naturii.
In 1873, Societatea de Medici si Naturalisti din Iasi a infiintat o a doua gradina botanica, in apropiere de cea veche, 
organizator fiind Dimitrie Brandza, iar majoritatea plantelor au fost donate de catre Anastasie Fatu. 
Unele dintre plantele cultivate atunci mai exista si astazi, in curtea Muzeului de Istorie Naturala.
In 1870, conducerea Universitatii "Al. I. Cuza" a decis construirea unei gradini botanice, 
in locul ocupat in prezent de Univ. de Medicina si Farmacie "Gr. T . Popa", extinsa in 1876. 
Dar, pentru ca nici acum aceasta nu corespundea standardelor de invatamant, s-a planificat crearea uneii gradini in spatele Palatului Culturii. 
Proiectul insa nu s-a finalizat, din lipsa de fonduri, iar ulterior din cauza Primului Razboi Mondial.
Astfel, in 1921, profesorul Al. Popovici a infiintat o gradina botanica noua, in spatele cladirii Universitatii noi, 
unde a construit si mici sere, folosite pentru cresterea plantelor tropicale. Aceasta locatie s-a pastrat pentru mai bine de 40 de ani, 
pana in 1963, cand s-a decis mutarea gradinii in spatiul actual, pe dealul Copou, pentru a satisface cerintele de invatamant. 
Astazi, Gradina Botanica din Iasi acopera o suprafata de aproximativ 100 de hectare.
Sectorul Sere cuprinde 12 compartimente, fiecare cu specificul ei: plante mediteraneene, tropicale, subtropicale 
(cactusi, palmieri, bananieri, citrice etc.), numeroase flori ornamentale (azalee, camelii, crizanteme, orhidee etc.) si o colectie de cicadaceae (fosile vii).
Sectorul Ornamental are o suprafata de 4,5 hectare si contine 2.200 de taxoni, in exemplare unice sau grupati in 25 de colectii. 
Sectorul dispune de o gama variata de plante decorative, ierboase si lemnoase, care constituie o expozitie cu caracter permanent.
Sectorul Rozariu insumeaza aproximativ 600 de varietati de trandafiri nobili.
